### Desenvolupament de les pràctiques.

Les pràctiques es duran a terme per parelles. En aquestes pràctiques, farem servir tècniques de programació utilitzades en les metodologies àgils com són Test Drive Development o Peer Code Review. 

A continuació us explicarem com s'han de dur a terme les pràctiques i com s'avaluaran.

*   S'utilitzarà els repositoris **Github** que es crearan a partir del GithubClasses
*   Cada membre de la parella treballarà amb una part diferent del codi, segons la pràctica.
*   Cada membre aplicarà **TDD**, és a dir, primer farà els **TESTS** i després crearà el **CODI** de tal manera que passi aquests tests. Per tant, tot codi tindrà sempre tests.
*   Es seguirà estrictament la [guia d'estil de JAVA](https://google.github.io/styleguide/javaguide.html)  per la primera pràctica tan pel que fa al codi com a la documentació. Per la segona seguirem la guia d'estil [PEP 8 de python](https://www.python.org/dev/peps/pep-0008/)
*   Tots els **commits** d'un membre de la parella s'hauran de revisar (**code review**) per l'altra membre. Es farà mitjançant[ **Pull Requests**,](https://docs.github.com/en/github/collaborating-with-issues-and-pull-requests/proposing-changes-to-your-work-with-pull-requests) per tant no es podrà seguir desenvolupant fins que l'altre membre de la parella no acceptin els canvis en el codi proposats. 
*   Per acceptar els canvis, el revisor ha de llegir-se el codi, comprovar que segueix els estàndards i provar els tests.  En cas de trobar coses per millorar o TESTS que faltin, ho ha d'explicar en el comentaris del  **Pull Request** i no acceptar els canvis fins que l'altra ho millori. En cas de que estigui tot correcte ha de comentar els canvis realitzats i les proves que ha fet. 
*   Podeu fer servir el IntelliJ IDEA amb llicència d'estudiant de la UB que integra en l'IDE  eines per a [Github](https://www.jetbrains.com/help/idea/github.html) i per [reformatar codi segons una guia d'estil](https://medium.com/swlh/configuring-google-style-guide-for-java-for-intellij-c727af4ef248)
*   La última sessió de cada pràctica serà de testing creuat i farem servir la eina **Taller** del Moodle per tal de fer una revisió guiada de les funcionalitats de les pràctiques dels altres companys. 

La nota del **codi** de les pràctiques estarà formada al 50% per fer el propi codi i el 50% per fer la revisió del codi del company. Fer testing creuat valdrà un 20% de la nota final de la pràctica. 

_Aquesta metodologia docent que seguirem forma part d'un treball de recerca dut a terme per un grup multidisciplinari de professors de diverses Universitats. Aquesta metodologia pretén ajudar a l'estudiant a assolir la competència transversal d'Aprendre a Aprendre mitjançant experiències de feedback entre iguals. Aquest feedback entre iguals el recollirem a partir de les iteracions que feu en els Pull Requests i la última tasca de testing creuat. En aquest context us demanem la vostra col·laboració responent el següent [qüestionari](https://docs.google.com/forms/d/e/1FAIpQLSe7M0YUQ_cgcVBhQ4-j-11wroAAKaTdNOppcWvj7EPdDkM__w/viewform) associat a la recerca. Moltes gràcies per la vostra col·laboració_